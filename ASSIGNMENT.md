# Miniprojekt: Webbyrå



## Scenario
Ni i gruppen är nu klara med er utbildning med strålande betyg i bagaget. Solen skiner, måsarna skriker och livet leker, förutom att när ni skall betala för kvällspizzan står det "medges ej" i kortläsaren.

Därför bestämmer ni er för att bilda en webbyrå och hitta lite lämpliga uppdrag att genomföra för att råda bot på situationen med det sinande pengaflödet.

Därmed behöver ni också skapa en hemsida via vilken ni kan marknadsföra era tjänster.



## Målsättningar
Ni skall tillsammans komma överens om en idé på hur er företags hemsida skall se ut, och sedan planera och implementera detta i ett Scrumteam. Fokus är på den agila processen - ni väljer själva en lämplig ambitionsnivå för det tekniska utförandet.

### Tekniska krav:
- All kod skall finnas på Github (eller Gitlab eller motsvarande).
- Hemsidan skall tydligt visa upp er webbyrås namn/logotyp.
- Hemsidan skall innehålla en "vilka är vi"-sektion som presenterar företagets medarbetare och deras meriter. Ett förslag är att antingen skriva era CV:n här i webbformat eller att ha dem tillgängliga som filer.
- Hemsidan skall innehålla en sektion för "showcase/cases", där ni visar exempel på design som ni kan genomföra. Exempelvis skulle ni kunna visa upp "så här designade vi en menysida för en medelhavsrestaurang" eller "så här designade vi presentationssidan för katterna på ett kattkafé". Ni skall ha minst ett (fiktivt) case som ni kan visa upp.
- I övrigt väljer ni själva hur ni lägger upp layout, navigering och andra komponenter ni vill ha in på sidan.

### Processkrav:
Ni skall ha ett gemensamt Jiraprojekt dedikerat för det här ändamålet.
Ni skall börja med ett designmöte där ni kommer överens om den övergripande designen, varefter ni skall skapa stories utifrån detta.
Därefter skall ni ha ett refinementmöte där ni går igenom beskrivningar, DoD och S.M.A.R.T på era stories/tasks, och bryter ned dessa i lämpliga beståndsdelar.
Därefter följer ni loopen med sprint planning, dailies och retrospective, med fler refinement vid behov.



## Redovisning
Första projektveckan (V12) skall ni lämna in länkar till Jiraprojektet och Githubprojektet ni skapat för hemsidan via inlämningsuppgiften här på ithsdistans. OBS! Dessa ska lämnas in senast på tisdagen.

Sista projektveckan (V14) skall ni ha ett sprintdemo och retro där ni redovisar projektets resultat för mig och reflekterar på hur processen fungerat.